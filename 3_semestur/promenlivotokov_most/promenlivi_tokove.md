# Променливотоков мост
## Васил Николов

---

## Теоретична обосновка

Променливотоковият Уитстонов мост се използва за мерене на неизвестни импеданси чрез използване на нулев прибор, в случая осцилоскоп. Принципът му на работа е еквивалентен на принципа на работа на постояннотоков Уитстонов мост. 

&nbsp;

&nbsp;

&nbsp;

&nbsp;

&nbsp;

&nbsp;

Условието за балансиран мост е 

$$\frac{Z_1}{Z_2} = \frac{R_1}{R_2}$$

Обикновено за $R_1$ и $R_2$ се използва реохорд, $Z_1$ e неизвестен импеданс, а $Z_2$ е известен такъв. В общия случай $Z_1$ и $Z_2$ са комплексни числа. Затова те трябва да са един и същи вид елемент, например ако изследваме кондензатор, трябва да сложим известен кондензатор за еталонен импеданс, а ако мерим индуктивност - трябва да сложим еталонна намотка и резистор на мястото на $Z_2$, защото често пъти намотките имат значимо съпротивление за ниски честоти. 

\pagebreak

## Мерене на неизвестен капацитет на кондензатор

Правят се измервания за три честоти и се настройва реохордът така, че осцилоскопът да показва минимална амплитуда на напрежението. Данните са представени в таблицата:

| $f, Hz$ | $L_1, cm$ | $C_x, uF$ |
|---------|-----------|------------
| 220     | 49.4      | 9.76      |
| 970     | 50.1      | 10.04     |
| 970     | 50.1      | 10.04     |

Средната стойност на пресметнатият капацитет е $C_x = (9.95 \pm 0.2) uF$

---

## Мерене на неизвестна индуктивност

При мерене на неизвестна индуктивност трябва да вземем под внимание, че намотките имат значително съпротивление при малки честоти. Това значи, че съпротивлението им $R$ може да е сравнимо с реактивният им импеданс $Z_L = \omega L$. Затова, последователно на неизвестната и еталонната намотка слагаме еталонни съпротивления, които можем да променяме докато не се получи оптимален баланс на моста.

\pagebreak

По горната схема правим измервания докато мостът не е оптимално балансиран, и осредняваме резултатите. 

| $f, Hz$ | $L_1, cm$ | $C_x, uF$ |
|---------|-----------|------------
| 220     | 48.1      | 9.76      |
| 970     | 48.6      | 10.04     |
| 970     | 47.8      | 10.04     |

Средната стойност на пресметнатата индуктивност е $L_x = (102 \pm 2) mH$

---

## Проверяване на правилата за еквивалентен капацитет и индуктивност

При свързване на кондензатори успоредно капацитетите им се събират:

$$C_{eq} = \sum_i C_i$$

Докато при последователно свързване е вярно 

$$\frac{1}{C_{eq}} = \sum_i \frac{1}{C_i}$$

При свързване на индуктивности е обратното: при последователно свързване еквивалентната индуктивност е сума от индуктивности

$$L_{eq} = \sum_i L_i$$

а при успоредно свързване е вярно 

$$\frac{1}{L_{eq}} = \sum_i \frac{1}{L_i}$$

Ще проверим като свържем няколко кондензатора и намотки последователно и след това успоредно, и премерим техните капацитети/индуктивности първо поотделно, после заедно. 

| $C_1, uF$ | $C_2, uF$ | $C_s, uF$ | $C_p, uF$ |
| --------- | --------- | --------- | --------- |
| 30.47     | 19.99     | 12.06     | 50.56     |

Виждаме, че премерените стойности са достатъчно близо до теоретичните, следователно законите за кондензатори са изпълнени. 

| $L_1, mH$ | $L_2, mH$ | $L_s, mH$ | $L_p, mH$ |
| --------- | --------- | --------- | --------- |
| 101.7     | 10.08     | 111.7     | 9.157     |

Отново, измерениет стойности са в добро съгласие с теоретично пресметнатите.

